<!DOCTYPE html>
<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Sütlü İrmik Talısı</title>
</head>
<body>
    <!--Nav Start-->
	<!--Nav End-->

    <!--Content Start-->
	<section>
        <!--Article Start-->
		<article>
			<h1>Sütlü İrmik Tatlısı Tarifi</h1>
			<p>Pratik ve lezzetli olan tarifler hiç unutulmaz mutlaka bir şekilde saklanır. Sütlü irmik tatlısı da o tariflerden birisi benim için. İlk ne zaman yapmıştım hatırlamıyorum ama uzun senelerdir bu tarif bizim evde yapılır :) Ana malzemesi süt ve irmik olan tatlının bisküvi ile uyumunu siz de beğeneceksiniz. Evde bisküvi hiç kalmamış derseniz onun da çözümü var hiç merak etmeyin. Sizi de tatlısız bırakmıcam :) İrmik tatlısının yarısını ayırarak kakao ekleyebilirsiniz ve iki kat olarak tatlınızı tepsiye dökebilirsiniz.Çok çabuk hazırlayabileceğiniz, lezzetli, çocuklarınızın da seveceği bir tatlı tarifi olan sütlü irmik tatlısınının yapımına geçelim.</p>
			<p><strong>Tarif: </strong>Özlem Yaka</p>
		</article>
		
		<article>
			<ul style="list-style-type:none;">
				<li><span><strong>Kaç Kişilik: </strong></span>4-6 Kişilik</li>
				<li><span><strong>Hazırlama Süresi: </strong></span>10 Dakika</li>
				<li><span><strong>Pişirme Süresi: </strong></span>20 Dakika</li>
			</ul>
			<img src="https://i.nefisyemektarifleri.com/2019/11/26/sutlu-irmik-tatlisi-tarifi-7.jpg" alt="" width="100%">
			
			<h2>Malzemeler</h2>
			<ul>
				<li>1 paket kakaolu bisküvi</li>
				<li>1 su bardağı şeker</li>
				<li>9 yemek kaşığı irmik</li>
				<li>1 litre süt</li>
				<li>1 paket vanilya</li>
			</ul>
			
			<h2>Nasıl Yapılır?</h2>
			<ol>
				<li>Sütlü irmik tatlısı yapmak için öncelikle soğuk sütü tencereye alın.</li>
				<li>Şeker ve irmiği ilave edin. Kısık ateşte boza kıvamına gelene kadar karıştırarak pişirin.</li>
				<li>Ocaktan almadan önce vanilya ekleyelim ve karıştırdıktan sonra ocaktan alalım.</li>
				<li>Tatlımızın yarısını borcama dökün.</li>
				<li>Üzerine kakaolu bisküvilerden 1 sıra dizin.</li>
				<li>Kalan muhallebiyi de bisküvilerin üzerine boşaltın.</li>
				<li>İrmik tatlımız Ilındıktan sonra buzdolabına kaldırarak birkaç saat dinlendirin.</li>
				<li>Soğuk olarak servis yapın. Servis yaparken üzerine ceviz, hindistan cevizi veya tarçın serpebilirsiniz.</li>
				<li>Dilerseniz muhallebiyi 3 eşit parçaya bölüp bisküvileri 2 kat halinde de dizebilirsiniz. Sizin tercihinize kalmış.</li>
			</ol>
			
			<p>Afiyet Olsun!</p>

		</article>
		
        <!--Article End-->
    </section>
	<!--Content End-->
	
    <!--Footer Start-->
	<!--Footer End-->
</body>
</html>